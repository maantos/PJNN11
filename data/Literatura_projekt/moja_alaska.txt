Moja Alaska Karolina Serwinowska 2014-2015

1Zapraszam na mojego bloga - http://seeme.piszecomysle.pl/ Jedną ze składowych opowiadania jest miłość męsko-męska, jeśli Ci to nie odpowiada - nie czytaj.

© Copyright by Karolina Serwinowska Wszelkie prawa zastrzeżone. Rozpowszechnianie i kopiowanie całości lub części niniejszej publikacji jest zabronione bez pisemnej zgody autora. Zabrania się jej publicznego udostępniania w Internecie oraz odsprzedaży.

2Opracowanie graficzne l Karolina Serwinowska Dlaczego ona mnie zabiera na imprezy? Odwieczne pytanie wciąż pozostawało bez odpowiedzi. Julia nigdy nie wyjaśniła, więc mogę jedynie gdybać. Przynajmniej mam co robić, gdy ona bawi się w najlepsze

Stoję pod ścianą koloru czerwonego. Ten klub spotkał projektanta z fetyszem na czerwień, wszystko jest nią obsmarowane, różny jest jedynie odcień. W tłumie bawiących się wypatruję dziewczyny. Obserwuję jak tańczy. Fascynujące zajęcie, szczególnie, że jest urodzoną tancerką. Jej biodra poruszają się wraz z rytmem muzyki, stopy przesuwają po parkiecie w nieznanych mi kombinacjach, a ręce błądzą po ciele pijanego partnera. Swoją drogą, pewnie nawet nie wie, jak on ma na imię. Cała Julka. Uwielbia zabawiać się z facetami, kusić ich, a później, gdy nie ma ochoty kontynuować „znajomości”, biegnie do mnie i razem uciekamy z klubu. Gorzej, jak ma ochotę kontynuować. Wtedy do domu wracam sam

Czasem zastanawiam się jakim cudem, ta mała dziewczynka, którą poznałem w przedszkolu, wyrosła na tak pociągającą siedemnastolatkę. Nie żeby mi się jakoś specjalnie podobała. Jest ładna, widzę jak reagują na nią inni faceci, ale sam nigdy nie pomyślałem, by się do niej zbliżyć. Za dobrze ją znam

Dzisiaj jak zwykle ubrała się w czarne obcisłe ciuchy, które więcej odkrywały niż zakrywały. Falowane, niemal białe włosy zostawiła rozpuszczone i teraz okręca je na palcu, patrząc w oczy swojej ofiary

Muzyka na chwilę zostaje wyłączona, byśmy usłyszeli co mówi DJ. Dziewczyna wykorzystuje ten moment, by chwiejnym krokiem do mnie podejść. Widząc jej twarz, spostrzegam, że jest coś nie tak

- Niedobrze mi. – Woła do mnie, bo muzyka ponownie zaczyna oblężenie naszych bębenków. – Naprawdę mi niedobrze… Opiera się o mój tors i przymyka oczy. Nie wypiła wcale tak dużo, myślę zaniepokojony

Dawno nie widziałem, by wymiotowała po alkoholu. A teraz jest cała zielona

Chwytam ją za rękę i wyprowadzam z głośnego, śmierdzącego papierosami oraz piwem klubu. Nigdy nie rozumiałem jak można tu przychodzić dla przyjemności. Ja to miejsce kojarzę jedynie z bólem uszu. Przy wyjściu napotykamy spory tłum ludzi, który

3napiera do środka. Jako dwumetrowy facet bez trudu toruję sobie w nim drogę i wydostaję nas na zewnątrz

Powietrze! Tu się znalazło… - Jak się czujesz? – Pytam dziewczyny, która słania się na nogach

- Cudownie! – Warczy, opierając się plecami o ścianę

- Jak mam cię niby odstawić do domu w takim stanie? Twoje matka mnie zabije! – Marudzę

Tak, wiem, jak stary dziad… ale ona za to jest pięcioletnią smarkulą

- Nie zabije cię. – Mruczy słabo. Jest coraz bardziej blada. – Ona cię uwielbia

- Już słyszę jak mnie uwielbia dzisiejszej nocy

Odgarniam jej blond włosy z twarzy i spoglądam w bok, czując na sobie czyjeś spojrzenie

Zielone oczy wpatrują się we mnie. Należą do chłopaka o ciemnej karnacji, który stoi jakieś trzy metry od nas, popalając papierosa. Gdzieś widziałem te oczy, ale nie umiem sobie przypomnieć gdzie… Chłopak unosi brew i wyciąga z ust „śmierć w pigułce”. Odgarnia z twarzy czarne, długie włosy i wskazuje na Julię

- Zaraz ci zwymiotuje na buty. – Ostrzega, a ja w ostatnim momencie odskakuję na bezpieczną odległość. Boże! - Cholera, Julia… - Chwytam ją za ramię, by odzyskała równowagę i nie wpadła we własną zawartość żołądka. – Usiądź, mała. – Szeptam do niej i delikatnie sadzam na czystej ziemi. – Coś ty brała? - Nic… tylko piłam… - Jęczy, próbując wytrzeć usta. Wygląda jak siedem nieszczęść

Nieznajomy kuca obok nas i podaje paczkę chusteczek dla Julii

- Piwo z tego klubu? – Pyta. Dostrzegam na jego twarzy niepokój

- Tak

- W takim razie czeka cię ciężka noc. – Oświadcza. - Ostatnio sporo osób się po tym pochorowało. Nie mam pojęcia co tam dodali. W każdym razie przechodzi po paru godzinach. – Kładzie dłoń na moim ramieniu. A mnie ogarnia dziwne uczucie. Ściska mnie w dołku? Cholera, nawet nie wiem jak to nazwać. – Macie jak wrócić? Piłeś? - Mam samochód. – Odpowiadam. Zabrał już dłoń, ale dalej czuję się dziwnie

- No to spoko. – Odchodzi niespiesznym krokiem

Marszczę brwi i biorę Julię na ręce. Muszę ją zabrać do domu.

4Na domofonie wybrałem odpowiedni numer. A teraz patrzę na siebie samego, odbijającego się w ciemnej szybie drzwi wejściowych. Mam krótkie blond włosy, w tym samym odcieniu co Julka. Niebieskie oczy ze znużeniem wpatrują się w zbyt dobrze znaną mi twarz. Ani przystojną, ani brzydką

Drzwi otwierają się, a ja wnoszę Julię na drugie piętro. Nie jest ciężka - jak dla mnie

Przed wejściem do mieszkania zastaję Martę, starszą panią wyglądającą niemal identycznie jak moja przyjaciółka, tylko z krótkimi włosami i dodatkowymi trzydziestoma kilogramami

Stojąc tak przed nią i trzymając jej ledwo żywą córkę, czuję się naprawdę okropnie. Jak zawsze, gdy Julia coś przeskrobie. Obwiniam siebie za to, że jej nie upilnowałem. Teraz jest podobnie

- Boże! Co jej się stało? – Na twarzy Marty widzę przerażenie. Kobieta otwiera szerzej drzwi mieszkania, bym mógł wnieść jej córkę. – Posadź ją w kuchni

Wchodzę do jadalni, połączonej z kuchnią i sadzam Julkę na jednym z krzeseł przy stole. Zerkam na zegarek, stojący na starej komodzie. Pierwsza w nocy. Na pewno obudziłem Martę, a jutro przecież wcześnie idzie do pracy, mimo że jest niedziela. Jako pielęgniarka nie ma lekko, jest cały dzień na nogach. Moje wyrzuty sumienia nabrały na sile

- Zatruła się czymś. – Informuję kobietę. – Mam się nią zająć? Pani pewnie jest zmęczona… - Marta, nie pani. – Poprawia mnie. Dotyka czoła córki i kręci głową. – Sama się nią zajmę

Idź do domu, pewnie też chcesz od niej odpocząć. Nieźle daje ci w kość. – Klepie mnie po policzku, przez co musi wysoko unieść rękę. – Nie obwiniaj się, znam swoją córkę

Najwidoczniej zna i mnie.

Poniedziałkowy ranek wita mnie kontrolką braku paliwa. Śpieszę się jak zwykle do szkoły, bo oczywiście nie można wstać o ludzkiej godzinie, by zdążyć bez wypruwania sobie flaków po drodze, więc mocno zirytowany skręcam na stację, by nakarmić głodne auto

Tankuję moją piętnastoletnią skodę i idę zapłacić

Wracając do samochodu słyszę krzyki i głuchy dźwięk uderzenia czymś o ścianę. Nie zatrzymałbym się, gdybym nie usłyszał tego głosu. Skądś go kojarzę… Cicho zmierzam w tamtym kierunku, by w razie czego móc niezauważonym po prostu odwrócić się na pięcie i zwiać. Rzucane obelgi nie zachęcają do zrobienia ostatniego kroku za stację. Ale robię go i

5zastaję dwóch typków stojących nad swoją ofiarą. Jeden z nich kopie leżącego, a drugi śmieje się złośliwie. Niewiele myśląc podbiegam do nich i z całej siły uderzam pięścią kolesia, który znów uniósł nogę, do ponownego zadania bólu

- Kurwa, co jest?! – Warczy śmieszek, któremu teraz zrzedła mina. Odsuwa się parę kroków ode mnie, widząc, że powaliłem jego kolegę jednym ciosem

- Spierdalać! – Krzyczę z myślą, że właśnie wpadłem w tarapaty. Mam nadzieję, że nie wyglądam na spanikowanego. Nie potrafię się bić! Ale chyba nie jestem w tym osamotniony, bo dwóch napastników zmywa się błyskawicznie. Patrzę za nimi nie wierząc w swoje szczęście. I głupotę

- Tylko zobaczą kogoś silniejszego od nich i już srają w portki. A to mnie nazywają ciepłym. – Słyszę za sobą znajomy, ironiczny głos. Odwracam się w jego stronę i widzę zielonookiego, którego spotkałem wcześniej przy klubie. Siada na ziemi, krzywiąc się przy tym nieznacznie

Dotyka napuchniętej wargi i patrzy na swoje zakrwawione palce

- Boże, co oni ci zrobili? – Kucam obok niego i chwytam go za brodę, oglądając obrażenia

Ma przeciętą wargę i podbite oko

Znów mam to śmieszne uczucie. Jego skóra jest gładka, myślę zaskoczony. Zauważam, że zielone oczy patrzą w moje

- Nic mi nie jest. – Mówi z irytacją i odpycha moją dłoń. Podnosi się z jękiem bólu. Odgarnia włosy z twarzy, próbując zachować resztki godności

- Właśnie widzę. – Też wstaję i spoglądam na niego z góry. Jest prawie o głowę niższy

- Wow. Coś ty jadł, że tak urosłeś? – Pyta rozbawiony

- Zawieźć cię do szpitala? - Żartujesz? – Uderza się w pierś. – Trzeba by było o wiele więcej, żebym wylądował w szpitalu. Z resztą mam pracę, muszę wracać. Przerwa na papierosa się trochę przedłużyła… Wracam na kasę

- Ludzi odstraszysz z taką twarzą. – Uśmiecham się lekko. (Ten facet jest naprawdę dziwny… przed chwilą ktoś go pobił, a ten zachowuje się jakby nic się nie stało)

- Wmówię wszystkim, że wcisnąłem sobie za dużo botoksu. – Stwierdza zamyślony, a ja wybucham śmiechem. – Z czego się cieszysz? - Wyobraziłem sobie miny ludzi jak im to mówisz. – Z trudem wydusiłem z siebie słowa. Ten facet naprawdę poprawił mi humor.

6- Taaak. Pewnie będą zachwyceni postępem naszych czasów i zachowaniem dzisiejszej młodzieży… - Komentuje. – W każdym razie musze już iść

Odwraca się na pięcie i odchodzi. Wciąż szczerzę się jak debil

- Jak się nazywasz?! Zatrzymuje się i zerka przez ramię. Zauważam lekki uśmiech na jego twarzy

- Emil Rogowski. A ty pewnie jesteś Mat Zieliński, o ile cię dobrze pamiętam. – Odpowiada i wraca do pracy

Emil z zielonymi oczami… Skąd ja go znam? Wracam do samochodu z o wiele lepszym humorem. Wciąż uśmiecham się na myśl o chłopaku. Gdyby nie ta opuchnięta twarz, to byłby całkiem przystojny. I te długie, czarne włosy dodają mu uroku. Podobają mi się… Zaraz? Podobają? To trochę dziwne… Przekręcam kluczyk w stacyjce i wyruszam w przerwaną podróż do szkoły. Na drodze skupiam całą swoją uwagę. Nie mogę się pochwalić wspaniałą umiejętnością jazdy autem

Jestem beznadziejnym kierowcą, ale jakoś poruszać się po tym durnym mieście trzeba. Także nie obywa się od wysłuchiwania klaksonów innych uczestników ruchu. Niech się pozłoszczą, nie moja sprawa

Parkuję pod szkołą. Liceum ogólnokształcące reprezentuje się całkiem nieźle w porównaniu

z

innymi

placówkami.

Przynajmniej

jest

świeżo

pomalowane.

Na

pomarańczowo. Co z tego że farba już odpada? Po co likwidować głuche tynki… Oszczędności się szuka, tam gdzie nie powinno i to są konsekwencje… Polska, nic dodać, nic ująć

Biorę plecak i zerkam na zegarek. Ósma. Lecę na lekcje. Nauczycielka z maty jest jędzą. Nawet dla mnie. A chyba powinna mi trochę odpuścić, skoro mam same piątki, no nie? Błąd. Żadnej taryfy ulgowej. A może to i lepiej… Przynajmniej się nie wyróżniam

Szczęście mnie nie opuściło. Pani Fas – tak się nazywa – właśnie otwiera salę, gdy dobiegam do drzwi. Rzucam jej ciche „dzień dobry” i wraz z resztą dwudziestoosobowej klasy zajmuję odpowiednie miejsce w ławkach. Ja mam swoje w czwartej ławce pod oknem

Obok mnie siada Klaudia, klasowa sex bomba - jak ją nazywają moi koledzy… Ja nie widzę w niej nic ciekawego. Wielkie cycki i pupa. Do tego jest niska. Około metr sześćdziesiąt. Ubiera się bardzo wyzywająco, nawet w zimę. Nie robi to na mnie większego wrażenia. Już Julia mi się bardziej podoba…

7- Cześć! – Wita mnie, rozwalając się niemal na całej ławce. Mam swoje miejsce jedynie na zeszyt. Po cholerę wyciąga lakier do paznokci? - Hej. – Odpowiadam szeptem, bo nauczycielka właśnie zaczęła sprawdzać obecność

Dziewczyna przerzuca czarne loki w tył, odkrywając swój głęboki dekolt. Gdy pani Fas zaczyna lekcje, Klaudia pochyla się w moją stronę, by sprawdzić co mam w zeszycie

Zaprezentowała w ten sposób swoje gabaryty. Serio nie rozumiem dziewczyn. Najpierw się tak ubierają, a później marudzą, ze faceci traktują je przedmiotowo

- Nie ogarniam tego tematu. – Szepcze do mnie

- Gdybyś słuchała, to byś ogarnęła. Daj mi pisać. – Zabieram jej swój zeszyt i przepisuję temat z tablicy

- Oj no nic ci się nie stanie, jak raz nie przepiszesz… - Śmieje się cicho

- Mnie nie, ale ty jeszcze bardziej się pogrążysz

- Nie bądź taki chłodny. – Uwiesza się na moim ramieniu. – Dasz przepisać, prawda? - Zieliński i Modowska! – Warczy nauczycielka. – Przeszkadzam wam? - Nie prze pani. – Odpowiada słodko dziewczyna

- Klaudia znalazła nową ofiarę. – Komentuje złośliwie Łukasz, który siedzi przed nami. Kilka osób śmieje się z tego, a Fas niemal zabija wzrokiem tych, którzy odważyli się wydać dźwięk

- Cisza! – Znów warczy na klasę. – Modowska, proszę odczepić się od ramienia kolegi. Myślę, że w przeciwieństwie do pani, on zechce słuchać na mojej lekcji

No i tak toczyło się moje „życie” w szkole. Klaudia ostatnio się do mnie przyczepiła

Od czasu do czasu wybiera sobie ofiarę. Pomęczy ją trochę, pomęczy, a później rzuca, znudzona zabawką. Sęk w tym, że ja nie daje się łapać na jej gierki. Przez to ona jest coraz bardziej nachalna. Sprawdza co na mnie działa. A nie działa nic. Nie plącze mi się przy niej język, nie rumienię się i nie próbuję jej dotykać. Wręcz odwrotnie. Jestem nią zniesmaczony i unikam jej towarzystwa jak tylko mogę. Z zachowania jest podobna do Julii. Różnica polega na tym, że moja przyjaciółka jest dla mnie jak siostra. A Klaudia to tylko znajoma z klasy

Po zakończonych lekcjach oczywiście pojechałem prosto na trening

Coraz częściej zastanawiam się, dlaczego wybrałem koszykówkę. W wieku dwunastu lat miałem do wyboru pływanie, lekkoatletyka czy koszykówka. Za wodą nie przepadam, lekkoatletyka jest fajna, ale czegoś mi w niej brakuje, za to koszykówka spodobała mi się od razu. Może dlatego, że jest to gra zespołowa… Lubię czuć się potrzebny. Myślę, że to ma coś

8wspólnego z tym, jak wcześnie zostawili mnie moi rodzice. Drużyna zastępowała mi moje rodzeństwo, którego nie miałem, a trener ojca, którego mam, ale nie jest obecny w moim życiu. No może nie do końca, ale tak właśnie to sobie tłumaczę. Potrzebni mi są ludzie

Rodzina. Może specyficzna, ale przynajmniej mam jej namiastek. Zastanawiam się, skąd wiedziałem jako dzieciak, że w życiu to właśnie będzie mi potrzebne

Otwieram drzwi szatni. Pomieszczenie, do którego wchodzę, jest prostokątne, a przy jego dłuższych ścianach stoją szare szafki. Po lewej stronie jest ich mniej, ponieważ znajduje się tam wejście do wc i natrysków

Już w progu wita mnie śmiech moich współtowarzyszy. Jest ich siedmioro, każdy stoi przy swojej szafce, podpisanej imiennie. Pierwszy moją uwagę zwraca Przemek, wysoki na metr dziewięćdziesiąt dziewiętnastolatek o brązowych oczach i włosach. Swoją szafkę ma po lewej stronie. Chłopak podnosi właśnie jakąś starą skarpetę

- Fuuu, Marcin! Mogłem się tego po tobie spodziewać. – Robi zniesmaczoną minę w kierunku zaskoczonego rudzielca. Ma on podobny wzrost co Przemek i tyle samo lat

- Zarzucasz mi, że to ścierwo jest moje? – Pyta oskarżony, mrużąc swoje piwne oczy

- A czyje niby? – Kontynuuje pierwszy. – Może Rafała? Tylko ciebie można podejrzewać, że nie wyprałeś swoich skarpet. – Rzuca w niego wspomnianą rzeczą. Marcin uchyla się w ostatniej chwili, a skarpetka zamiast na jego twarzy ląduje na rzeczach Lucjana

- Ja pierdole. – Warczy blondyn, chwytając obiekt sporu w dwa palce. – Z wami nie da się wytrzymać. Wyprowadzam się do innej szafki! Wszyscy śmiejemy się z jego powagi

- Mat! – Rafał zauważył mnie z drugiego końca szatni. – Co tak późno? Ten wysoki na ponad dwa metry dwudziesto jedno latek jest liderem naszej drużyny

Najwyższy i najstarszy z nas. Jeśli miałbym go opisać w jednym zdaniu, to powiedziałbym, że to osoba, na którą zawsze można liczyć. Dlatego też został przez nas jednogłośnie wybrany na lidera

- Hej, chłopaki. – Witam się i idę do swojej szafki obok Rafała. Po drodze mijam Tobiasa i Adama, z którymi wymieniam krótkie pozdrowienia. Tobias jest rok młodszy ode mnie. Ma brązowe oczy, sto osiemdziesiąt centymetrów wzrostu i krótkiego irokeza, którego kolor często ulega zmianie. Dzisiaj jest czerwony. Adam jest od niego o pięć centymetrów wyższy, ma krótkie, brązowe włosy, niebieskie oczy i ma tyle samo lat co ja.

9- Kurwa! – Krzyczy nagle Tobias, gdy zaczynam się przebierać. – Przemek przestań rzucać tym ścierwem! – Warczy wściekle do wymienionego, zdejmując ze swojego czerwonego irokeza skarpetę

- Trafiony w punkt! – Wołają jednocześnie Marcin i Przemek, wywołując u nas kolejny napad śmiechu

Pajace, myślę rozbawiony. Lubię ich przekomarzania. Bez nich byłoby tutaj nudno

- Co ty taki padnięty? – Pyta Rafał cicho. W sumie nie musi, reszta zajęła się latającą skarpetką… - Trudna noc. – Wzruszam ramionami. Widać to po mnie? - Julia znów zaciągnęła cię na imprezę? - A coś ty taki ciekawy? – Uśmiecham się złośliwie. Niedawno dowiedziałem się, że przez jakiś czas chodzili ze sobą. Nie mam pojęcia kiedy to było, bo chłopak ani pisnął o tym zdarzeniu. Gdyby nie pijaństwo Julki nigdy bym nie wiedział

- Nie powinieneś dawać się jej wykorzystywać. – Stwierdza i wychodzi z szatni

- A tego co ugryzło? – Karol siada obok mnie na ławce. Zwykle trzyma się na uboczu, odcięty od naszych żartów i przekomarzanek. Teraz też nie uczestniczy w bitwie na skarpetkę, która się toczy za nami

- Nie wiem. – Wzruszam ramionami, spoglądając na najniższego z nas. Ma ledwo ponad sto siedemdziesiąt wzrostu, jasne brązowe włosy i zielono niebieskie oczy. Niedawno skończył siedemnaście lat, co czyni go najmłodszym z naszej paczki. Jest też najładniejszy, o ile można tak powiedzieć o chłopaku. Ma kobiece rysy twarzy, a ciało modela… i sporo fanek z tego powodu

- Idziemy? – Zerka za siebie z wymowną miną. Usta same układają mi się do uśmiechu

Mimo, że jest najmłodszy, to czasem i najpoważniejszy z nas. Nie śmieszą go wygłupy naszych współtowarzyszy broni, jak ich czasem określamy

Ruszyłem za nim na boisko. Nasz trener, niski czterdziestolatek, już na nas czeka. Ma brązowe włosy i brodę, której nigdy nie ścina do końca. Raz jest krótsza, raz dłuższa, ale zawsze obecna. Jego piwne oczy kierują się na mnie, a usta wyginają w uśmiechu

- Gdzie Rafał? – Pytam, podchodząc do mężczyzny

- Kazałem przynieść mu moje papiery. – Kładzie mi rękę na ramieniu i spogląda na Karola, marszcząc się przy tym gniewnie. – O, witaj. Czemu cię ostatnio nie było?

10- Oceny. Rodzice. – Wymienia dwa słowa, które wszystko wyjaśniają. Chłopak ma problemy z nauką, a jego rodzice często z tego powodu nie pozwalają mu przychodzić na treningi

Zamiast tego musi siedzieć w domu i robić zadania. Patrząc na niego, czasem cieszyłem się, że sprawcy mojego przyjścia na świat mnie olewają. W ostatnim tygodniu nie mógł przyjść ani razu

- Cóż… musisz z tym coś zrobić. Nie możesz opuszczać treningów na tak długi czas. – Stwierdza trener, wciąż rażąc piorunami

- Jacek, nie przesadzaj… - Zwracam się do trenera po imieniu. Rzadko to robię przy innych mimo, że mam na to jego pozwolenie. - Dobrze gra, nie zaszkodzi mu chwila przerwy. – Próbuję bronić kolegę

- Ale i nie pomoże. – Stwierdza. – Idźcie biegać. Co reszta robi w tej szatni? Utopili się? Gdy tylko kończy mówić, piątka chłopaków wypada zza drzwi szatni, przepychając się i wyzywając. Ja z Karolem z trudem powstrzymujemy się od śmiechu, gdy trener chwyta Przemka i Marcina za uszy. Oboje potulnie dają się przyprowadzić na środek boiska

- Co ja wam mówiłem o takim zachowaniu?! – Złości się Jacek

- Przepraszamy… - Mruknęli oboje, zwieszając głowy

- Godzina biegania. Wszyscy! Jak już się dało zauważyć, trener nie akceptuje na swoich treningach wyzywania, czy przekleństw. Nie mówiąc już o przepychankach, nawet jeśli były one dla zabawy. Tak więc wszyscy zostajemy skazani na bieg. Chociaż „skazani” to nie jest moim zdaniem dobre słowo

Uwielbiam biegać

- Za co tym razem? – Rafał dołącza do nas na stadionie lekkoatletycznym, czyli hali obok naszego boiska

- Marcin i Przemek. – Odpowiadam

- Co ja! – Krzyczy Marcin do mnie. – To Przemol zaczął! - Dzieciak. – Komentuje wymieniony

- Co za różnica? – Rafał uśmiecha się lekko. – I tak byśmy biegali

- Nie gadać! – Przerywa nam trener

Tylko wygląda na takiego groźnego. Jest dla nas jak drugi ojciec. Surowy, ale kochający. Prowadzi nas do zwycięstw, a jak przegrywamy to nie wrzeszczy na nas, tylko

11obwinia siebie. Przez to właśnie dajemy z siebie wszystko na meczach. Nie lubimy go zawodzić

Po pół godzinie wymiękł Karol. Nie zazdroszczę mu sytuacji. Reszta z nas dobiega do końca czasu, choć niektórzy z wielkim trudem. Po mnie i po Rafale wysiłek można poznać jedynie po plamach potu na koszulach

- Muszę się zabrać za waszą kondycję. – Podsumowuje trener, gdy stajemy przed nim

Dobiera nas w czteroosobowe drużyny. Ląduję w jednej z Adamem, Karolem i Marcinem. Najpierw wykańcza nas różnymi ćwiczeniami i powtarzaniem dwutaktów, wsadów, rzutów za trzy punkty i bieganiem po całym boisku, a następnie karze grać

Wszystko robię mechanicznie, do znudzenia. Już dawno zapomniałem, że miało sprawiać to przyjemność. Dzień w dzień to samo. Szkoła. Trening. Dom. Kocham koszykówkę, ale brakuje mi dawnej radości. Coś w niej zgubiłem

Wyciągam dłonie po piłkę, którą Przemek ma zamiar podać do kogoś, chwytam ją i ruszam sprintem do kosza, moje stopy uderzają o boisko, a gdy znajduję się blisko mojego celu, kątem oka dostrzegam dłonie Rafała. Obracam się gwałtownie o sto osiemdziesiąt stopni i podaję do czekającego już na mnie Adama. Odbiera i rzuca. Piłka przechodzi przez obręcz

Powtarzaliśmy to miliony razy. Te same sekwencje. Te same ruchy. Jesteśmy wyuczeni ich do perfekcji. Ja i Adam stanowimy zgrany zespół. Mimo wszystko nie powiedziałbym, że czytamy sobie w myślach. Po prostu znamy swoje ruchy. I taktykę. Nie ma w tym za grosz zaskoczenia. Oczywiście reszta próbuje nam odebrać piłkę, pokrzyżować plany, ale udaje się to czasem jedynie Rafałowi. Trener wyuczył nasze ruchy na niemal każdą możliwość ataku czy obrony

Nie ma w tym radości. Mechanika. Wyuczenie. Precyzja. Nuda

Powinienem się cieszyć, że mogę trenować. Dzięki rodzicom nie muszę się martwić o pieniądze. Wiem, że to nie fair… ale nie potrafię od dłuższego czasu bawić się na boisku. To był po prostu nawyk. Nie przyjemność

- Dobra, starczy. – Zarządza trener. – Chodźcie tutaj. Za tydzień, przypominam, jest nabór nowych do naszej drużyny. Spodziewam się po was, że zajmiecie się tymi, którzy do nas dołączą.

12Zajęcia Julii odbywają się na piątym piętrze. Obok tego budynku stoi drugi, bliźniaczy

Na jego dachu zwykle czekam na dziewczynę. Przychodzę w połowie jej zajęć, więc jedynie tam mogę zabić nudę, oglądając treningi. Salę klubu widać tu przez wielkie okno. Sam nie odważyłbym się ćwiczyć, gdyby każdy mógł mnie obserwować. No, może nie każdy. Tylko ci, co znają to miejsce… Jeszcze zanim otworzyłem klapę prowadzącą na dach, usłyszałem dźwięk uderzania butów o posadzkę. Nigdy tu nikogo nie spotkałem, więc z ciekawością otwieram drewniany „właz” – jak go ochrzciłem. Wchodzę na dach i ze zdziwieniem patrzę na tańczącego chłopaka. Porusza się z gracją. Jego ciemne, długie włosy falują wraz z jego ruchami. Jest ubrany w czarne spodnie i szeroką, także czarną bluzę z kapturem

To Emil! Uświadamiam sobie nagle. Gapię się na niego jak jakiś debil z niemałym szokiem na twarzy. Nigdy nie przypuszczałbym, że ten chłopak może się tak ruszać! Jego zielone oczy po chwili dostrzegają mnie. Zatrzymuje się i wzdycha ciężko

- Od kiedy tu stoisz? – Uśmiecha się kwaśno, jednocześnie otrzepując ubrania z kurzu

- Od dłuższej chwili. Przychodzę tu oglądać treningi

- Tańczysz? – Unosi brwi

- Nie. Czekam na Julię. Zwykle odwożę ją do domu, więc tu zabijam czas. – Mijam go i podchodzę do krawędzi dachu. Roztacza się stąd widok na miasto. Nie jakiś cudowny, budynek nie był aż tak wysoki, mimo wszystko inny punkt widzenia zmienia sposób patrzenia na otaczającą mnie przestrzeń. W oddali widać stadion

- Często tu przychodzisz? – Pytam po chwili. Emil dołącza do mnie i spogląda na ćwiczących w drugim budynku

- Pierwszy raz tu jestem. Stwierdziłem, że to dobre miejsce do ćwiczeń. Odosobnione i widać trening. Cóż, myliłem się. – Wzrusza ramionami

- Dobrze tańczysz. Przepraszam, że ci przerwałem

- Spoko

- Powiedz mi… Skąd się znamy? – To pytanie dręczyło mnie od spotkania przed klubem

- Z meczu. – Siada na murku, który wieńczył koniec dachu. – Z mistrzostw wojewódzkich… Finał. – Dodaje, gdy widzi moje zmieszanie

Hę? Z mistrzostw wojewódzkich? W finale był jeden chłopak dość podobny do niego… Miał czarne, krótkie włosy. Świetnie się poruszał, jak gdyby tańczył. Zabierał mi piłki

13sprzed nosa. Dopiero w drugiej połowie zdołałem go pokonać. Wygraliśmy wtedy głównie dzięki mnie. Nie żebym się chwalił… po prostu to ja zdobyłem większość punktów na tamtym meczu. Nikt inny nie potrafił się przebić przez jego obronę. Był silny i zdeterminowany

Chciał sam wygrać tamten mecz i to go właśnie zgubiło. Chłopak, którego w tej chwili widzę, jest wychudzony i nie wygląda na zadowolonego z życia. Jedyne, co go łączy z Emilem z przeszłości, to kolor włosów i zielone oczy, które obserwują każdy mój ruch

- Zmieniłeś się… - Mówię bez zastanowienia

- A w tobie zmieniło się jedynie to, że urosłeś prawie pół metra. – Uśmiecha się szeroko. – Dalej grasz? - Oczywiście. A ty? - Zrezygnowałem. – Przybiera obojętny wyraz twarzy

- Czemu? Byłeś świetny! - Byłem. – Zaznacza. Przerzuca nogi przez murek, zwieszając je z krawędzi dachu

- Teraz tańczysz? – Próbuję odgadnąć. Nie wygląda mi na kogoś, kto się łatwo poddaje. A przynajmniej z tej strony go znam… O ile można mówić tu o znajomości

- I tak, i nie. Robię to tylko czasem dla przyjemności. – Spogląda na mnie w zamyśleniu

Podobają mi się jego intensywnie zielone oczy..

- Podziwiam ludzi, którzy potrafią tańczyć. Ja jestem jak kawał drewna. – Śmieję się. - Bez szans na poprawę. Jak próbuję tańczyć z Julią, to zawsze kończy się siniakami

- Serio? Nie wyglądasz na takiego

- Nie? – Uśmiecham się szeroko i parodiuję samego siebie w tańcu. – Wygląda to mniej więcej tak

- Chodź, pokażę ci

Ku mojemu zaskoczeniu, chwyta mnie za rękę i ciągnie w miejsce, w którym wcześniej tańczył. Stanął naprzeciw mnie z lekko przekrzywioną głową w prawo. Jak pies, który usłyszał coś ciekawego

- Spróbuj mnie poprowadzić. – Chwyta mnie za ręce z lekkim uśmiechem

- Teraz? Nie potrafię… - Potrafisz. – Pokazuje mniej więcej co mam robić. – Wyobraź sobie, że jestem tą twoją Julią

- Będzie ciężko. – Parsknąłem.

14Emil zaczyna się ruszać tak, jak zwykle Julka tańczyła wokół upatrzonych przez siebie gości. O matko… - Ona tańczy podobnie, jak ja teraz

- Skąd wiesz? – Dziwię się

- Często widzę ją w klubie. Ciebie zresztą też, choć rzadziej. No, rusz się

Przesuwa dłonią po moim torsie. Jego biodra poruszają się wraz z muzyką, którą tylko on słyszy. Łapię go za rękę i obracam w koło, jedynie się na niego gapiąc, zamiast robić cokolwiek ze swoim ciałem. Parska, gdy obejmuję go w talii. Cóż. Tylko to zwykle robię, gdy już zdarzy mi się zatańczyć z Julką

- Miałeś racje, porównując się do drzewa. – Stwierdza

Jednak zamiast się ode mnie odsunąć, przywiera do mnie całym ciałem. Spinam się, gdy obejmuje mnie jedną ręką w pasie i przyciąga jeszcze bliżej. Nie widzę jego twarzy, bo patrzy gdzieś w bok. Czuję za to każdy jego ruch. Porusza ciałem, zmuszając mnie do tego samego. Mężczyzna nie powinien się zbliżać w ten sposób do drugiego mężczyzny, przeszło mi przez myśl

- Właśnie… - Odsuwa się ode mnie ze złośliwym uśmiechem. – Tak powinieneś zatańczyć z Julią. Jak będzie miała dobrego partnera, to już nie będzie sobie szukać innych na dyskotekach. I cię nie zostawi

- Nie chcę być jej partnerem… – Stwierdzam kwaśno. – Nie zamierzam dopisać się do jej listy zaliczonych

- Nie jesteście razem? – Dziwi się

- A wyglądamy tak? - Nie, raczej nie… - Spogląda w stronę bliźniaczego budynku. – Skończyli już

To prawda, widać było ludzi zbierających się do wyjścia

- Powinienem już iść. – Spoglądam na niego w zamyśleniu. Z jednej strony chcę spytać czy jeszcze kiedyś się spotkamy, a z drugiej… – Cześć. – Mówię w końcu i szybkim krokiem ruszam w stronę wyjścia

Mogę mieć jedynie nadzieję, że gdzieś na niego trafię.

O ironio, nie muszę długo czekać. Na drugi dzień Julia zabiera mnie na dyskotekę

Zauważam Emila już po dziesięciu minutach gapienia się w tłum ludzi. Jest ubrany w cienką,

15białą bluzę i czarne, poprzecierane jeansy. Tańczy z jakimś czerwonowłosym kolesiem, który błądzi po jego ciele dłońmi, nie puszczając go ani na sekundę. Z pewnością nie jest to przyjacielski taniec. Sprawiają wrażenie całkowicie pochłoniętych sobą, jak gdyby za chwilę mieli się ze sobą kochać… Nagle zielone oczy patrzą wprost na mnie. Emil przywiera do swojego towarzysza i wykonuje podobne ruchy, co ze mną wczoraj. Wciąż patrzy na mnie, gdy czerwonowłosy zaczyna całować jego szyję

Że też odważają się robić to w takim klubie… Zmuszam się do przerwania kontaktu wzrokowego i ponownego nabrania powietrza, bo do tej pory wstrzymywałem oddech

Ruszam w stronę jedynego wolnego stolika, jaki zauważyłem. Dlaczego do cholery się podnieciłem? Zdegustowany siadam na kanapie i szukam wzrokiem Julki. Dziewczyna tańczy z jakimś gościem, kompletnie zapominając o moim istnieniu. Taki mój los. Jestem tu jako szofer i ewentualny ochroniarz. Nie jako towarzysz zabawy

Kątem oka dostrzegam, że ktoś siada obok mnie, a sekundę później czuję ciężar na ramieniu. Emil uśmiechnął się do mnie szeroko

- Maaat! Jak miło cię widzieć. – Krzyczy do mojego ucha. Głośność muzyki nie pozwala na normalną rozmowę

Jest pijany. Po cholerę do mnie przylazł? - Cześć! – Mimo mojej narastającej niechęci do niego, nie odpycham go. Ciepło jego ciała dziwnie na mnie działa

- Sam jesteś? – Pyta, przybliżając usta do mojego ucha

- Z Julią

- Och, znowu kogoś sobie złapała? – Śmieje się. – Biedaku, nie widzisz, że ona cię wykorzystuje? - Widzę

- To dobrze… - Mruczy mi przy uchu. – Wiesz… mam problem

Spojrzenie na niego nie było dobrym pomysłem, myślę odkrywczo, gdy nasze twarze znajdują się zaledwie kilka centymetrów od siebie. Emil wykrzywia usta w złośliwym uśmiechu i spogląda na mnie wyzywająco.

16- Ten chłopak, z którym przed chwilą tańczyłem, napalił się na mnie. – Stwierdza, nie zmieniając wyrazu twarzy. – Chciałem tylko zatańczyć , a nie dać mu się przelecieć, więc przyszedłem tutaj

- Dlaczego zawsze ląduję w sytuacji, w której muszę ratować czyjś tyłek? – Pytam bardziej siebie niż jego. W tym momencie to powiedzonko jest dość dosłowne… - Bo jesteś miły. – Przesuwa dłonią po moim torsie. – I wyglądasz jak ochroniarz. Idziesz ze mną zapalić? - Ja nie palę

- Nie musisz

Wstaje z kanapy i idzie w stronę wyjścia. A ja za nim. Wyszliśmy z klubu na świeże powietrze. Wzdycham z ulgą, zostawiając za sobą kaleczącą uszy muzykę

Emil zapala papierosa i zaciąga się nim. Czy jak to nazwać. Nie wiem, nie znam się… - Nigdy nie zaczynaj palić. – Patrzy na mnie, rozbawiony nie wiadomo czym

- Nie zamierzam. To świństwo jest tylko do zdzierania kasy z ludzi i zabijania. – Opieram się o ścianę i wkładam ręce do kieszeni. Nie lubię zapachu dymu. Drażni mnie. Mimo to bez słowa stoję i czekam Bóg jeden wie na co

- Wiesz… mam pomysł. – Mówi Emil, rzucając wypaloną śmierć na ziemię. – Moglibyśmy zagrać. Niedaleko stąd jest boisko do kosza, co ty na to? - Okej… - Kiwam głową, a w klatce piersiowej czuję dziwny ucisk. Nie pamiętam, kiedy grałem poza treningiem. Prawdopodobnie kilka lat temu.

Wylądowaliśmy na blokowym boisku. Choć trafniejszym stwierdzeniem jest to, że trafiliśmy na sam środek śmietnika. Odłamki szkła, gazet, stare meble… mam jedynie nadzieję, że na betonowej płycie boiska nie znajdzie się nic ostrego. Jedna lampa z pobliskiej ulicy oświetla nam ciemność. Poza nią są też światła w pobliskich blokach, ale one niewiele dają

Chłopak rusza w kierunku starych, wyrzuconych przez kogoś mebli i zaczyna zaglądać za nie

- Gdzieś tu była piłka… - Mamrocze, przeszukując stare graty

Już chcę mu pomóc, gdy nagle wyciąga zgubę

- Nooo to gramy. – Mówi, uśmiechając się szeroko.

17Jedynie patrzę jak podbiega do kosza i kozłując, wrzuca do niego piłkę. Przypomniał mi się nasz dawny mecz. W pierwszej rundzie był niepokonany. Co ja się wtedy namęczyłem, żeby odebrać mu piłkę… - Co stoisz jak słup? Mam nadzieję, że nie grasz tak, jak tańczysz… - Zaczyna naśladować moje „taneczne” ruchy

Powoli podchodzę do niego i zabieram mu piłkę z rąk. Staję na środku boiska, odbijając ją parę razy, by sprawdzić w jakim jest stanie

- Zaczynamy? Wrzucę piłkę spod kosza. – Mówię z szerokim uśmiechem. – Zobaczymy, czy dasz mi radę

- Dawaj

Zaczynam. Biegnę do kosza, a Emil przecina moją drogę, w sekundę zmieniam kierunek i mijam go płynnie. Sprintem pokonuję dzielącą mnie oraz kosz odległość, podskakuję i wkładam piłkę w obręcz

- Cholera, co to było?! – Woła, patrząc jak piłka odbija się od betonu pod koszem

Emil podbiega do mnie i zabiera piłkę. Biegnie w stronę kosza, a ja ruszam za nim

Zaczynamy bawić się jak dzieci, co chwila kłócąc się o zasady. Nie popisuję się swoimi umiejętnościami, zwalniam z tempa i kompletnie zapominam o regułach, które towarzyszą treningowi. Obserwuję jak zielonooki rusza się płynnie, jak gdyby był na parkiecie i za chwilę miał zacząć swój taniec. Nie ma dawnej kondycji, a jego ciało wygląda mizernie, ale wciąż zachowuje się tak samo jak wtedy, gdy graliśmy razem na mistrzostwach

Po raz pierwszy od dawna mam przyjemność z gry. Nie muszę się martwić, że coś zawalę. Mogę czerpać przyjemność z biegu, bardziej skupić się na swoich stopach, niż osobach z mojej drużyny. Niczego nie muszę nikomu udowodnić. Nie muszę wygrać

Mogę grać. Niczego nie muszę

- Dobra, dość. – Stwierdza zielonooki po jakiejś godzinie gry, a przynajmniej tak mi się wydaje, że tyle czasu minęło. Jest padnięty, oddycha ciężko i ledwo co trzyma się na nogach

Ja jestem jedynie trochę zasapany i mógłbym grać jeszcze przez jakiś czas

- Słaaabo. – Śmieję się, podchodząc do niego

- Jestem pijany, jakbyś zapomniał. – Opiera się o moje ramię, próbując złapać oddech. – Dawno nie grałem